---
connections:
  - "[[Vita - Luigi Pirandello]]"
source:
  - Prof. Rosetta Scarsi
---
La sua concezione filosofica prende il nome di "vitalismo", ovvero secondo il suo pensiero la vita ha una varietà di forme mai uguali a se stesse, le convenzioni sociali infatti creano delle apparenze fittizie cercando di fissare la vita in forme stabili e durature, esse derivano dalla ricerca di un valore assoluto e di un'unica verità.

Il tentativo di costruirsi un ruolo preciso all'interno della società fanno prevalere l'apparire sull'essere, portando ad un continuo di falsità, ovvero una prigione che lo stesso individuo edifica attorno a se stesso.
Questi falsi ruoli sono ==maschere== indossate, per cercare di interrompere il fluire degli strati emotivi variabili, consegnandoci ad un mondo pieno di incertezze dove qualsiasi cosa su noi stessi viene smentita.

Per Pirandello la famiglia ed il lavoro vengono spesso identificati come una ==trappola==, non si riferirà quasi mai ai rapporti sociali e familiari con senso di fiducia, anche i rapporti più stretti celano vere e proprie crudeltà a danno delle persone più sensibili.
Al contrario di [[Giovanni Pascoli]], per lui nessun nido familiare è in grado di proteggere.
Ha sempre mostrato un indifferenza profonda verso i ruoli imposti dalla società, denunciando attraverso la poetica dell'umorismo le angustie dei ceti piccoli-borghesi.

Per lui le uniche vie di fuga per evadere dalle gabbie della forma sono l'immaginazione e la pazzia, gli unici due modi di porsi fuori dagli schemi, creando un altrove fantastico da dove può giungere la salvezza.
