---
connections:
  - "[[Unità 3 - Gestione]]"
source:
  - Prof. Denise Maria Cacciato
---
La sicurezza sul lavoro è una condizione in cui non si è esposti a nessun tipo di rischio, e ciò è possibile grazie a delle misure di prevenzione e sistemi di protezione o limitazione dei rischi.
Nell'ambito della sicurezza sul lavoro possiamo indicare tre elementi principali:

- Pericolo
	La norma UNI EN 292 definisce il pericolo come possibile fonte di lesioni o danni alla salute.
	Il D.Lgs. 81/08 lo definisce proprietà o qualità di un fattore in grado di causare danni.

- Rischio
	Il D.Lgs. 81/08 lo indica come la probabilità di raggiungere il livello potenziale di danno in condizione di impiego o esposizione ad un determinato fattore o agente.

- Danno
	È una lesione o alterazione dello stato di salute del lavoratore, causato dall'esposizione ad un pericolo.

---

In ogni attività lavorativa esistono anche diverse tipologie di rischio, e possono essere suddivise in:

- Rischi convenzionali
	Conseguenti all'utilizzo di attrezzature, impianti e macchine da lavoro.

- Rischi specifici
	Conseguiti dall'utilizzo o al contatto con preparati chimici e agenti biologici e fisici che possono causare patologie a lungo termine.

- Grandi rischi
	Causati da eventi di notevole rilevanza come un esplosione, questi oltre allo stabilimento possono interessare anche l'ambiente esterno.

- Rischi ergonomici
	Questi sono legati a criteri ergonomici errati come posture incongrue, videoterminali e movimentazione dei carichi, e all'organizzazione in termini di personale inesperto, responsabilità non chiaramente definite, assenza di un sistema di autorizzazioni, carenza di documentazione ecc.

Il rischio può essere espresso attraverso una funzione del tipo:
$$R = f(D, P)$$
dove, R corrisponde al livello del rischio, D il livello di danno ipotizzabile e P la probabilità che il danno si verifichi.

Il livello di rischio quindi può essere determinato come:
$$R = P \cdot D$$

---

La valutazione del rischio è definita dal D.Lgs. 81/08 come una valutazione globale e documentata di tutti i rischi per la salute e la sicurezza dei lavoratori presenti nell'organizzazione in cui prestano la propria attività.
Questa valutazione è finalizzata ad individuare le adeguate misure di prevenzione e protezione atte a garantire il miglioramento dei livelli di salute e sicurezza.

La valutazione dei rischi viene considerata come un processo sequenziale, dinamico e ciclico.
Può essere infatti suddiviso in diverse fasi:

- Prima fase
	Consiste nell'individuazione di potenziali condizioni di pericolo e nell'identificazione delle persone esposte a tali condizioni.
	Inoltre vengono anche definiti e analizzati tutti i fattori di contorno alle fonti di pericolo, che contribuiscono a determinare i livelli di rischio.

- Seconda fase
	Viene effettuata una stima della probabilità di accadimento di questi possibili eventi.

- Terza fase
	Viene controllato se il livello di controllo sul rischio precedentemente stimato è sufficiente oppure bisogna definire e programmare opportune misure che garantiscono un sufficiente controllo del rischio

- Quarta fase
	Viene attuato il programma di prevenzione e protezione, monitorando l'efficacia e l'efficienza, e in caso apportarvi delle eventuali correzioni e delle successive revisioni

L'esito di questo processo è rappresentato dal rischio residuo, ovvero il rischio rimanente nell'ambiente di lavoro dopo che sono stare prese le misure di prevenzione e protezione.
I rischi in base a quanto espresso dalla normativa di sicurezza sul lavoro devono essere eliminati, oppure se ciò non è possibile, ridotti al minimo in relazione alle conoscenze acquisite dal progresso tecnico.

La stima di ciascuna  situazione pericolosa viene eseguita sulla base di:

- Scala delle probabilità
	
	![[scaladelleprobabilitagestione.png]]

- Scala di gravità
	
	![[scaladellagravita.png]]

- Scala del rischio R
	![[tabelladeirischiR.png]]
	Questa scala permette di definire la priorità degli interventi da adottare e come programmarli nel tempo


Abbiamo due tipi di interventi:

- Interventi preventivi
	Influiscono sulle sorgenti di rischio e possono essere ==misure tecniche== come sistemi di rilevazione di sostanze tossiche e infiammabili o impianti elettrici di messa a terra, oppure ==misure organizzative== come il rispetto delle procedure o il controllo delle misure di sicurezza o la formazione del personale.

- Interventi protettivi
	Possono essere ==misure per la salvaguardia delle persone== come sistemi di protezione individuale o sistemi di allarme, oppure ==misure per la salvaguardia dei beni e dell'ambiente== come misure di contenimento e distanze di sicurezza, oppure ==misure di intervento== come impianti di spegnimento incendi e squadre di primo soccorso.

---

Il decreto legislativo del 9 Aprile 2008, n.81, è entrato in vigore il 15 maggio 2008 e attraverso l'articolo 1 esprime il suo intento di riformare le norme vigenti in un unico testo normativo.
Il D.Lgs 81/08 viene anche denominato testo unico sulla sicurezza del lavoro.

Gli articoli della Costituzione che riguardano direttamente e indirettamente la tutela della sicurezza e della salute dei lavoratori sono gli articoli 32, 35 e 41.