---
connections:
  - "[[Unità 3 - Gestione]]"
source:
  - Prof. Denise Maria Cacciato
---
I luoghi di lavoro sono destinati a ospitare posti di lavoro, all'interno dell'azienda o dell'unità produttiva, ovvero qualsiasi altro luogo accessibile al lavoratore nell'ambito del proprio lavoro.

---

Le attrezzature di lavoro, intese come macchina, apparecchio, utensile o impianto, devono essere conformi ai requisiti essenziali di sicurezza (RES), ovvero costruite rispettando le disposizioni legislative e regolamentari di recepimento delle direttive comunitarie di prodotto, oppure se la costruzione è antecedente a tali disposizioni, devono comunque essere rispettati i requisiti di sicurezza allegati al D.Lgs. 81/08.

Le attrezzature devono essere installate e utilizzate in conformità alle istruzioni d'uso, devono essere oggetto di idonea manutenzione così da garantire la permanenza nel tempo dei requisiti di sicurezza e devono essere dotate, se necessario, di apposite istruzioni d'uso e di libretto di manutenzione.
Inoltre per quelle che prevedono delle verifiche periodiche, devono essere curati la tenuta e l'aggiornamento del registro di controllo.
E infine il datore di lavoro, deve prendere le misure necessarie affinché il posto di lavoro e la posizione dei lavoratori durante l'uso delle attrezzature presentino requisiti di sicurezza e rispondano ai principi dell'ergonomia.

---

Possiamo incontrare diversi tipi di pericoli provenienti da una macchina:

- Pericoli di natura meccanica
	1. Schiacciamento
	2. Cesoiamento
	3. Taglio
	4. Impigliamento
	5. Trascinamento
	6. Urto, puntura
	7. Abrasione
	8. Intrappolamento
	9. Scivolamento, inciampo, caduta
	10. Proiezione di fluido ad alta pressione
	11. Proiezione di materiale solido
	12. Perdita di stabilità della macchina o delle sue parti

- Pericoli di natura elettrica
	1. Contatti diretti ed indiretti
	2. Fenomeni elettrostatici
	3. Spruzzi metallici da corto circuiti

- Altri pericoli
	1. Rumore e vibrazioni
	2. Posizioni errate o sforzi eccessivi
	3. Inadeguatezza con l'anatomia mano-braccio o piede-gamba
	4. Inadeguatezza dell'illuminazione del locale 
	5. Eccessivo o scarso impegno mentale 
	6. Errori umani 

---

Un ulteriore obbligo del datore di lavoro è garantire che tutti i dipendenti siano al sicuro da tutti i rischi di natura elettrica, in particolare quelli derivati da:

- Contatti elettrici diretti
- Contatti elettrici indiretti
- Innesco e propagazione di incendi e ustioni
- Innesco di esplosioni
- Fulminazione diretta e indiretta
- Sovratensioni

---

Un altro rischio da evitare è quello d'incendio, che si forma e sviluppa attraverso una reazione chimica di ossidazione in presenza di sostanza combustibile e di una sostanza comburente fra cui deve avvenire un contatto.
Gli incendi spesso oltre ai numerosi danni materiali determinano gravi danni sulle persone con le seguenti conseguenze:

- Ustioni, in seguito al contatto con le fiamme
- Asfissia o intossicazioni, per la diminuzione dell'ossigeno presente e l'aumento di CO2
- Traumi, da schiacciamento o da urto in seguito a crolli o esplosioni.

Per prevenire questi rischi si usano impianti di sicurezza come:

- Impianti fissi, collegati direttamente alla rete idrica antincendio o ad altri mezzi estinguenti.
- Impianti semifissi, questi comprendono una rete idrica fissa dedicata, con adeguata portata, pressione e riserva idrica.
- Apparecchi portatili, sia quelli portatili di minor peso che i carrellati con maggiore capacità estinguente.

---

Un ulteriore rischio da prevenire è quello biologico, come batteri, virus, funghi microscopici ed endoparassiti, tutti questi ulteriormente definiti come entità microbiologiche, cellulari o meno, in grado di riprodursi e trasferire materiale genetico.

In relazione al rischio crescente ,dovuto alla capacità di causare un infezione, si possono classificare i vari agenti biologici.
Questa infezione dipende da:

- Infettività, cioè la possibilità che ha l'organismo di penetrare e moltiplicarsi all'interno dell'individuo.
- Patogenicità, cioè dalla sua capacità di produrre una malattia.
- Trasmissibilità, ovvero la capacità di trasmissione della malattia da un individuo ad un altro.
- Neutralizzabilità, cioè dalla disponibilità di misure preventive contro l'infezione.

La pericolosità delle sostanze chimiche si può classificare in funzione delle caratteristiche tossicologiche in:
![[suddivisionesostanzechimiche.png]]

in base alle sostanze eco-tossicologiche in:

- Sostanze nocive per l'ambiente acquatico
- Sostanze nocive per l'ambiente terrestre

in base alle sostanze chimico-fisiche in:

- Esplosive
- Comburenti
- Infiammabili

in base agli effetti sulla salute dell'uomo in:

- Cancerogene, sostanze che possono provocare il cancro o aumentarne la frequenza.
- Mutagene, sostanze che possono provocare difetti genetici ereditari nell'uomo.
- Sostanze tossiche per il ciclo riproduttivo, sostanze che possono rendere più frequenti effetti nocivi non ereditari o danni a carico delle capacità riproduttive.
- Teratogene, sostanze che possono causare malformazioni dell'embrione in una donna incinta.

---

Un ulteriore rischio è dato dagli agenti fisici, ovvero rischi da esposizione a grandezze fisiche con le quali interagiamo:

- Rumore, per la presenza di apparecchiature rumorose.
- Vibrazioni, per la presenza di apparecchiature e strumenti vibranti.
- Radiazioni ottiche di origine artificiale, per la presenza di apparecchiature che impiegano radiazioni infrarosse, ultraviolette e radiazioni visibili.
- Campi elettromagnetici.

I sistemi di sicurezza contro questi rischi possono essere di due tipi:

- Sistemi di protezione dell'ambiente, ad esempio il sistema di insonorizzazione.
- Sistemi di protezione personale, come occhiali, maschere per polveri ecc.

---

Un altro dispositivo che causa diversi rischi è il videoterminale, ovvero uno schermo alfanumerico o grafico.
Il datore di lavoro infatti è tenuto a valutare i vari rischi connessi all'utilizzo del videoterminale, analizzando i posti di lavoro secondo:

- Rischi per la vista e per gli occhi.
- Problemi legati alla postura e all'affaticamento mentale.
- Condizioni ergonomiche e di igiene ambientale.

---

Secondo il D.Lgs. 81/08 le tipologie di segnali si suddividono in:

- Segnale di divieto
- Segnale di avvertimento
- Segnale di prescrizione
- Segnale di salvataggio o di soccorso
- Segnale di informazione
 ![[suddivisionesegnaleticadisicurezza.png]]