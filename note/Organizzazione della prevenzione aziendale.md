---
connections:
  - "[[Unità 3 - Gestione]]"
source:
  - Prof. Denise Maria Cacciato
---
I danni arrecati ai lavoratori in assenza di adeguate misure di sicurezza possono assumere la forma di:

- Infortunio
	È un evento non voluto, con accadimento improvviso che si concretizza in una lesione dell'organismo umano, da cui poi deriva una inabilità temporanea, permanente o addirittura la morte.

- Malattia Professionale
	È un alterazione psicosomatica correlata ad uno o più rischi lavorativi, sufficienti a produrre uno specifico danno.

Gli infortuni o le malattie professionali avvengono quindi per mancanza di prevenzione.
Esistono tre tipi di prevenzione:

![[tipidiprevenzione.png]]

---

La gestione della prevenzione in un azienda è affidata a una organizzazione strutturata mediante diverse figure con obblighi e funzioni in materia di sicurezza.

Il primo destinatario degli obblighi di sicurezza è il datore di lavoro, soggetto del rapporto di lavoro e responsabile dell'organizzazione in quanto esercita i poteri decisionali e di spesa.
Ai sensi del D.Lgs. 81/08 il datore di lavoro è tenuto a svolgere due attività fondamentali:
1. La valutazione di tutti i rischi
2. La designazione del responsabile del servizio di prevenzione e protezione

Il testo unico quindi richiede a ciascun datore di lavoro:

- Un servizio di prevenzione e protezione all'interno dell'azienda con a capo un responsabile
- Di individuare un medico che si occupi della sorveglianza sanitaria dei lavoratori
- Di formare una squadra di gestione delle emergenze

---

All'interno di questa organizzazione possiamo individuare diverse figure:

- Il dirigente
	Ai sensi del D.Lgs. 81/08 e definito come una persona che, in ragione di competenze professionali e poteri gerarchici, attua le direttive del datore di lavoro, organizzando l'attività lavorativa e vigilando su di essa.

- Il preposto
	Secondo quanto espresso dal D.Lgs. 81/08, il preposto viene individuato in una persona che, in ragione di competenze professionali e poteri gerarchici, gestisce l'attuazione delle direttive ricevute, controllando la corretta esecuzione da parte dei lavoratori ed esercitando un funzionale potere d'iniziativa.

- Il lavoratore
	Secondo il D.Lgs. 81/08 è una persona che svolge un attività lavorativa nell'ambito dell'organizzazione dio un datore di lavoro pubblico o privato, con o senza retribuzione, anche al solo fine di apprendere un mestiere, un arte o una professione.

- Il responsabile del servizio di prevenzione e protezione ( RSPP )
	È designato dal datore di lavoro, a cui corrisponde, per coordinare il servizio di prevenzione e protezione dai rischi, costituito da una serie di addetti.
	Sia il responsabile che gli addetti devono essere interni all'azienda, ma possono essere anche esterni nel caso in cui all'interno non vi siano lavoratori aventi i requisiti professionali prescritti dal D.Lgs. 81/08
	
	I suoi principali compiti sono:
	1. L'individuazione dei fattori di rischio.
	2. La valutazione dei rischi.
	3. L'identificazione delle misure per la sicurezza e la salubrità degli ambienti di lavoro.
	4. Elaborare le procedure di sicurezza per le varie attività aziendali.
	5. Proporre programmi di informazione e formazione dei lavoratori.

- Il rappresentate dei lavoratori per la sicurezza ( RLS )
	Ai sensi del D.Lgs. 81/08 è la persona eletta o designata per rappresentare i lavoratori per quanto concerne gli aspetti della salute e della sicurezza durante il lavoro.

- Il medico competente
	Il medico competente è la figura sanitaria prevista dal D.Lgs. 81/08, che collabora con il datore di lavoro per la valutazione dei rischi e si occupa del controllo sanitario dei lavoratori.

- La sorveglianza sanitaria
	È definita come l'insieme degli atti medici, finalizzati alla tutela dello stato di salute e sicurezza dei lavoratori, in relazione all'ambiente di lavoro.
